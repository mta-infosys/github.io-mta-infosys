
<!DOCTYPE html>
  <html>
<head>
  <link href="css/hover.css" rel="stylesheet" media="all">
  <title>הדס פלג</title>

</head>

    <script async src="//pagead2.googlesyndication.com/pagead/js/adsbygoogle.js"></script>
<script>
  (adsbygoogle = window.adsbygoogle || []).push({
    google_ad_client: "ca-pub-7961762323265530",
    enable_page_level_ads: true
  });
</script>
   <script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-87249555-1', 'auto');
  ga('send', 'pageview');

</script>
<body bgcolor="#E6E6FA">
  <div id="fb-root"></div>
<script>(function(d, s, id) {
  var js, fjs = d.getElementsByTagName(s)[0];
  if (d.getElementById(id)) return;
  js = d.createElement(s); js.id = id;
  js.src = "//connect.facebook.net/he_IL/sdk.js#xfbml=1&version=v2.8";
  fjs.parentNode.insertBefore(js, fjs);
}(document, 'script', 'facebook-jssdk'));</script>
<p dir="rtl">
הסיפור שלי ביפן - מבוא להרצאה

השישי באוקטובר 2004 התחיל כיום רגיל ביפן עבורי (אחרי חודשיים וחצי שאני שוהה ועובדת ביפן).
על הבוקר לקחתי את האופניים ורכבתי לבניין CLC, לספריה וגלשתי באינטרנט. קצת בודקת מה עניינים בארץ, קצת אי מיילים למשפחה וחברים ואז חזרתי הביתה לישון צהריים לפני עוד לילה של עבודה על הבסטה.
בשבע בערב כבר הייתי ליד תחנת הרכבת ב Wozu, משם צלצלתי לעופר, הבוס הישראלי שלי. עדכנתי אותו על המכירות של אתמול ועל כך שיש בעיה בגז בדירה. הוא ביקש שאתקשר אליו למחרת בצהרים כדי שיטפל בזה. "היום יהיה בסדר אני מקווה" הוא אמר (ומובן שהתכוון לעבודה בבסטה), "גם אני מקווה" עניתי.
נסעתי לָסַקָלְיבָּה (איזור הבילויים), ופתחתי את הבסטה שלי. בשמונה הבסטה כבר עמדה במקומה כמו שצריך. אחרי כמה דקות ניגש אליי יפני צעיר.
"קוֹמְ בַּאוַוה" (ערב טוב) אמרתי.
"דוֹקוֹ נוֹ קוּנִי ? (מאיזה ארץ את ?) הוא שאל.
"ישראל גִ`ין" (אני ישראלית) עניתי.
הבחור הוציא 1,000 ¥(ין), נתן לי והלך.
איזה ערב מיוחד זה הולך להיות, חשבתי לעצמי ולא תיארתי עד כמה. עד כמה הערב הזה הולך להיות משמעותי וחרוט בזיכרוני עוד כל כך הרבה שנים קדימה.
אחרי כמה דקות ניגשו אל הבסטה זוג צעיר, בחור ובחורה.
אני : "קַנוֹג`וֹנִי פּרֵזֵנְטוֹ דוֹ דֶסְקָה ?" (מה דעתך לקנות מתנה לחברה שלך?)
הבחור הצביע על ארנק ושאל : "אִיקוּרַה ?" (כמה זה עולה?)
אני : "9,000 ¥"
הבחורה : "קוֹפִּי ?" (האם זה מזוייף?)
אני : "אִיצִ`יבַּן סוּגוֹי קוֹפִּי" (הקופי הכי טוב!)
הבחורה : "זֶמְבּוֹ קוֹפִּי ?" (האם הכל מזוייף?")
אני : "הוֹמוֹנוֹ טַקַאי, קוֹרֶה יַאסוּי" (האמיתי יקר, זה זול)
קשקשנו עוד רגע או שניים ואז ניגש אליי גבר גבוה, הציג לי תעודת שוטר ואמר משהו ביפנית.
"what ?" שאלתי. הבחורה הצעירה (זו שעדיין חשבתי אותה ללקוחה) אמרה לי "את עצורה".
הגבר הגבוה המשיך לדבר והבחורה המשיכה לתרגם. ואני בתמימותי עדיין לא הבנתי שהמניאקית שוטרת. הייתי בטוחה שהיא לקוחה שמתרגמת את דבריו של הגבוה.
ניסיתי להגיד לשוטר שאני סוגרת את הבסטה ובאה איתו אבל הוא לקח את ידיי ושם עליהן אזיקים.
האזיקים היו קשורים לחבל דק והבחורה החזיקה את החבל. סוף סוף קלטתי שהכלבה שוטרת.
הסבירו לי שאסור לי לגעת בכלום, אסור לי לעשות כלום. תוך דקה הוקפתי ב – 17 שוטרים, אף אחד לא במדים (ממש מבצע צבאי). צילמו את הבסטה. צילמו אותי ליד הבסטה, מצביעה על הארנקים וכו`.
ניגשו אל האוטו שלי, חיטטו לי בדברים, בתיקים ובכל מה שאפשר. את התיק שלי הם לקחו.
עם שתי ידיים אזוקות הצלחתי לארוז את המוצרים שעל הבסטה והשוטרים שמו הכל באוטו.
הובילו אותי למכונית אזרחית והשוטרת מיד אחריי. נסענו 2 או 3 דקות אל תחנת המשטרה. בנסיעה הקצרה הזו השוטרת שאלה אותי אם אני יודעת שאסור למכור מוצרים מזויפים. עניתי לה שלא.
אמרתי לה שאני רוצה להתקשר לחבר והיא אמרה שאי אפשר.
חשבתי על עופר (הבוס שלי) ודאגתי לו שלא יוכל יותר להעמיד כאן בסטה, חשבתי לעצמי איך אני מעדכנת אותו או את השותף שלי לדירה שנעצרתי וחשבתי שאהיה עצורה יום יומיים ואז יעיפו אותי מיפן.
נסענו אל תחנת המשטרה. הובילו אותי לחדר חקירות קטנטן. מולי ישב חוקר ולידו מתרגם.
"את עצורה בחשד למכירה של מוצרים מזויפים של לואי ויטון" (וואלה. גיליתם לי את אמריקה. אבל למה רק לואי ? אין כבוד לגוצ`י ? לשאנל ?)
החוקר הראה לי דף באנגלית שבו היו הסברים על תהליך המעצר.
שאלו אותי מהי הכתובת של הבית שלי. "לא זוכרת" עניתי. שאלו אותי אם יש לי את הכתובת של הדירה בפנקס שלי. "אין לי" שיקרתי.
"סיימנו את החקירה להערב. עכשיו את הולכת למעצר". מניאקים.
הובילו אותי במדרגות קומה אחת למעלה, אל בית המעצר.
המתרגם הקריא לי את זכויותיי וחובותיי בבית המעצר. הקשבתי לו בקושי בחצי אוזן כי לא חשבתי שאשאר במעצר יותר מלילה אחד. אני רק זוכרת שהוא הקריא לי שמותר לי להתקלח פעמיים בשבוע. משוגעים.
לקחו אותי לאחד החדרים והורו לי להוריד גרביים, נעליים, חזיה ומעיל. במקום הנעליים שלי קיבלתי כפכפי פלסטיק  חומות. הורידו לי את השרשרת שענדתי. ביקשו שאוריד את הצמיד ואמרתי שאני לא יכולה. "אִיתַי" (כואב) אמרתי. ויתרו לי עליו. אמרו לי להוריד את הפירסינג מהגבה. עניתי שאני לא יכולה ושאם הם רוצים אז שיביאו פְּלַיֶיר. ויתרו לי גם על הפירסינג.
שני שוטרים התחילו לעשות לי `קלירנס כניסה`. התחילו לעשות רשימה של כל תכולת התיק שלי. כשהם הגיעו לטמפון הם התייעצו ביניהם מה לרשום. בסוף הם רשמו "גֵירְל דְרַאג". ראיתי בין הדברים שלי פתק שבו היתה  רשומה הכתובת של הדירה. לקחתי אותו במהירות וביקשתי ללכת לשירותים. הובילו אותי. זרקתי את הפתק לאסלה וסגרתי את המים. חזרתי לחדר ההוא והם המשיכו לרשום את החפצים שלי. כשהם סיימו הם אמרו שאקבל את הדברים שלי כשאצא מפה.
הובילו אותי לתא מעצר מספר 6. מולי היה פתוח לוקר שבתוכו ראיתי את מברשת השיער שלי, ומברשת ומשחת שיניים חדשים שהביאו לי. הורו לי לצחצח שיניים. אחרי שסיימתי נכנסתי לתוך התא, נשכבתי על המזרן והתחלתי לבכות.
ככה עבר הערב הראשון של המעצר.
מי ידע שאהיה עצורה כמעט עשרה שבועות ??
בחיים לא הייתי חושבת שדבר כזה יקרה לי. אבל זה קרה.
והיום.  שנים אחרי אני נזכרת. ומחייכת.
חופשייה ומאושרת !!

הדס
hadasababa@gmail.com
</p>
  <div class="fb-comments" data-href="http://tfadel.com/hadas.html" data-width="100%" data-numposts="5"></div>

    </body>
 </html>

