<!DOCTYPE html>
  <html>
<head>
  <link href="css/hover.css" rel="stylesheet" media="all">
  <title>מערכות מידע</title>

</head>

    <script async src="//pagead2.googlesyndication.com/pagead/js/adsbygoogle.js"></script>
<script>
  (adsbygoogle = window.adsbygoogle || []).push({
    google_ad_client: "ca-pub-7961762323265530",
    enable_page_level_ads: true
  });
</script>
   <script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','https://www.google-analytics.com/analytics.js','ga');

  ga('create', 'UA-87249555-1', 'auto');
  ga('send', 'pageview');

</script>
<body bgcolor="#E6E6FA">
<p align="center"><a href="//mta100.com"><iframe width="560" height="315" src="https://www.youtube.com/embed/9aJupeVXtB8?loop=1;autoplay=1;rel=0&amp;controls=0&amp;showinfo=0" frameborder="0" allowfullscreen></iframe></a></p>
<p style="text-align: center;"><a href="/gallery.html"><img  src="/gallery.png" title="גלריה" alt="" width="460" height="300" /></a></p>
  <p><a href="/cs.html"><img  src="/cs.png" title="מדעי המחשב" alt="" width="420" height="360" /></a><a href="/math.html"><img style="float: right;" src="/math.png" title="מתמטיקה" alt="" width="420" height="360" /></a>&nbsp;</p>
<p><a href="/micro.html"><img  src="/micro.png" title="כלכלה" alt="" width="420" height="360" /></a><a href="/info.html"><img style="float: right;" src="/info.png" title="יסודות מערכות מידע" alt="" width="420" height="360" /></a>&nbsp;</p>
<p><a href="/stat.html"><img  src="/stat.png" title="סטטיסטיקה" alt="" width="420" height="360" /></a><a href="/it.html"><img style="float: right;" src="/it.png" title="טכנולוגיות למידה" alt="" width="420" height="360" /></a>&nbsp;</p>
<p style="text-align: center;"><a href="/personal.html"><img  src="/personal.png" title="תיקיות אישיות" alt="" width="360" height="360" /></a></p>
<iframe src="https://calendar.google.com/calendar/embed?showTitle=0&amp;mode=WEEK&amp;height=600&amp;wkst=1&amp;bgcolor=%23c0c0c0&amp;src=mtainfosys%40gmail.com&amp;color=%23B1365F&amp;ctz=Asia%2FJerusalem" style="border-width:0" width="100%" height="600" frameborder="0" scrolling="no"></iframe>
<p style="text-align: right;">
  
  
  
  
  
  
  
  
  
  
  
  מטרופולין ללא תחבורה פרטית
ערב יום כיפור תשע”ז – אוקטובר 2016
עוד כמה דקות הכבישים יתרוקנו ממכוניות, ונישאר עם שקט ומרחבים ללא מכוניות.
ילדים נוסעים על אופניים ברחוב ללא חשש, כל אחד פנוי לחשוב על השנה שעברה, ועל השנה החדשה שנולדה לא מזמן.
אף אחד לא מבלה שעות בנסיעות, בפקקים, בחישוב מסלול מחדש.
אני חוזה שתוך 5 שנים כל העולם ייסע ברכב אוטונומי הנוסע ללא התערבות של נהג אנושי.
אני חוזה שאף אדם לא יצטרך לקנות מכונית יקרה, והכבישים יהיו ריקים מחניות ומכוניות חונות.
הכבישים יהיו פנויים. עליהם ירכבו רוכבי אופניים בביטחון, וילדים ישחקו כדורגל.
תנועה קלה של מכוניות אוטונומיות תירשם בנתיב התחבורה המנועית כמעט תמיד, אבל לא תמיד.
ובטח שלא בכל מקום.
אנחנו כרגע לא בדרך לשם.
הדרך שלנו סלולה כרגע אל עתיד שבו תוך 15 שנה נראה יותר ויותר מכוניות אוטונומיות, לצד מכוניות “רגילות”.
מכוניות רגילות הן המכוניות שצורכות הרבה דלק, שוטרי תנועה, רישיונות נהיגה, תאונות דרכים, רמזורים, תמרורים, חוקים, אנשי תחזוקה רבים מדי, תחנות דלק כל שני קילומטרים, תאורה, שעות נסיעה מוגבלות ותנאי נסיעה מוגבלים -שיכרות-, תנאי סף מחמירים להוצאת רישיון -מעל גיל 16, ללא בעיות רפואיות פוסלות-, גדרות, פקקים, הגבלות מהירות מוגזמות, והכי גרוע – צריך לקנות אותן!
אז איך אני עדיין צופה את העתיד הורוד הזה?
הפתרון:
אפשר להפוך את מטרופולין ת”א לפרויקט הראשון בעולם לסביבה נקייה מרכבים פרטיים.
רגע לפני שאני מציג את הדרך:
כאמור, רכבים אוטונומיים צפויים להיכנס לחיינו בקרוב מאוד.
אבל קרוב זה לא מספיק.
לוקח לנו הרבה זמן להסתגל לשינויים:
ראשית- עלינו להשתכנע באמינות המכוניות.
שנית- עלינו לאשר בחוק נסיעה במכוניות ניסיוניות.
שלישית- עלינו לקנות מכונית חדשה, אוטונומית.
ומעל כל אלה מרחפת שאלה -האם יש חברות מכוניות שמוכנות לייצר מכוניות אוטונומיות במחיר סביר, ללא ידיעה ברורה שהן תמחרנה?-
הרשו לי להכניסכם לראש של מנהל חברת מכוניות.
כרגע אתם עשירים, מנהלים את החברה ביד רמה, ומוכרים עשרות אלפי רכבים לעשרות מדינות בעולם.
רווחי החברה שלכם מתבססים על חדשנות, אמינות, וכושר ייצור בתפוקה מסיבית.
אתם לא רוצים:
להחליף את כל פס הייצור מניב הרווחים שלכם.
אתם לא רוצים להיכנס לתחום שאיש עוד לא הצליח בו.
אתם לא רוצים להרוס את כל מה שבניתם בהימור על מכונית אוטונומית.
מאות מפתחים בעולם שוחים בתקציבים שמנים מאוד כדי לפתח את דור העתיד של הרכבים האוטונומיים שייכנסו לשוק העולמי בעשר השנים הקרובות.
חברות כמו גוגל, טסלה, מוביל-איי הישראלית, דלפי, בוש, ועוד, עובדות במרץ כדי להתייצב בחזית הטכנולוגיה בתחום הרכב האוטונומי, כי שם העתיד.
לכל חברת רכבים יש מחלקת Self-Driving, שתפקידה לקשר בין כל אותן טכנולוגיות מתפתחות, לבין הרכבים שהן מייצרות.
כל זאת, כדי שבעוד חמש שנים נוכל לנסוע ברכב רגיל לצד הרכבים האוטונומיים.
כדי שבעוד חמש-עשרה שנים כל אחד מאיתנו יוכל להשתמש בטכנולוגיה המועילה הזו.
אז מה היה לנו עד כאן:
1. המצב כרגע עגום. מאות הרוגים בתאונות דרכים בשנה רק בישראל.
2. התחבורה מוגבלת. רק אנשים בוגרים, בריאים, שמוכנים לשלם הרבה כסף יכולים לנסוע בלי טובות של אחרים.
3. הפתרון בשיטה האטית עוד רחוק.
הפתרון:
האצה. הפיכת מטרופולינים לנקיים מתחבורה פרטית.
ראשית, עלינו לחשוב חמש שנים קדימה.
לא שנה, לא שנתיים, חמש.
זוכרים מה קורה עוד חמש שנים?
בלחיצת כפתור מגיע רכב, את מעלה את הבן שלך על הרכב הריק, ולאחר עשר דקות הרכב ייעצר שוב בכניסה לחוג הכדורסל.
אז כשאנחנו חושבים חמש שנים קדימה, אנחנו צריכים לרתום את כל המאמצים שלנו כבר היום.
1. פתיחת חניונים בכניסה לתל-אביב.
2. הקמת תשתית תחבורתית ציבורית פרטית.
3. חקיקת חוק חניה חובה.
4. הזרמת תקציבי ענק לפיתוח, התאמה, ורכישת מכוניות אוטונומיות.
1. כיום קיימים מספר חניוני חנה-וסע בתל אביב. בנמל יפו, בנמל תל-אביב, ליד העיר מודיעין, ומתוכנים עוד חניונים בהמשך.
חניון חנה-וסע מאפשר לכל אדם לחנות את רכבו בחינם מחוץ לעיר, להתנייד בתוך העיר בתחבורה ציבורית זולה ביחס להתניידות ברכב הכרוכה בין היתר בתשלום חנייה יקר.
בדרך זו, מקווה עיריית תל-אביב לצמצם את מספר הרכבים בתוך העיר.
החסרון הגדול טמון בתחבורה הציבורית. התחבורה הציבורית לא מובילה איש עסקים בצורה נוחה ויעילה אל יעדו. התחבורה הציבורית מאחרת, צפופה, ולא תמיד אפשר לעבוד בסלולרי ובמחשב הנייד בזמן הנסיעה.
2. הקמת תשתית תחבורתית ציבורית פרטית.
פה מגיע יישום תכנית החומש לרמה הגבוהה ביותר.
עלינו לחקות את התנהגות הכבישים שתהיה בעוד חמש שנים, וזה לא קל.
הרי אין לנו מכונית אוטונומית. אף רכב לא יגיע בכוחות עצמו אל החניון וייקח אותך למשרד, ויחזור לחניון שוב בכוחות עצמו.
לכן,
יש להקים מערך מדמה. מערך שבו ניתן לחנות בחניונים מחוץ לעיר ולקבל רכב עד למקום החנייה, ולנהוג בו עד למשרד\ים\מסעדה\בית, והרכב יחזור לחניון ללא התערבות של הלקוח.
מערך שכזה דומה ל”רכב על הדרך שקיים בהרבה ערים בעולם, אך שונה בכך שאין צורך למצוא את הרכב ולהחנות אותו, והרכב לא תופס מקום בעיר.
במערך התחבורה הציבורית פרטית, בתקופת טרום מכוניות אוטונומיות, יש לרכוש מכוניות “רגילות” אשר מונהגות אל הלקוח בידי נהגים, ונלקחים מהלקוח ביעד אליו הוא מחליט להגיע.
על כל רכב יש להרכיב מתקן אופניים.
נהג שעובד במערך ירכב לכיוון הרכב ה”חונה” בכל שעה ביממה, ירכיב על הרכב את האופניים, וייקח את הרכב בחזרה לחניון.
לקוח שרוצה לנסוע מתוך העיר אל יעד אחר בעיר\לחניון מחוץ לעיר, ייקרא באפליקציה מבוססת מיקום לרכב, כאשר באותו רכב נמצא נהג החברה, מלווה באופניים הרכובות על המתקן. הרכב יינתן ללקוח, וניתן להסיק את המשך העבודה.
כל זאת במחיר ששווה לנסיעה בתחבורה ציבורית.
איך עושים מזה כסף? לא עושים. המערך יקר הערך הזה, גם יקר לעירייה ולמדינה, וההפסדים הצפויים נאמדים במאות מיליוני שקלים.
זו השקעה לתווך ארוך, אך אם כי לא ארוך במיוחד. חמש שנים, זוכרים?
3. חוק חנייה חובה
את החוק יש לחוקק כחודש לאחר פתיחת מערך התחבורה הציבורית פרטית.
החוק פשוט:
בקניית רכב, והעברת הבעלות לקונה, יש להמציא מסמכים המעידים כי לקונה יש חנייה להחנות בה את רכבו.
חוק פשוט שגורר אחריו צעדים פשוטים.
יש לך מערך תחבורה ציבורית פרטית בעיר, אתה לא צריך רכב פרטי.
אין לך מערך תחבורה ציבורית פרטית בעיר, כנראה שאתה גר בעיר שופעת חניות ותנועה זורמת. יישוב\קיבוץ\מושב\פריפריה.
אתה גר במטרופולין עמוס, ובכל זאת אתה רוצה לקנות רכב, בסיסי. עליך לדאוג לקנות בנוסף מקום חנייה מחוץ לעיר.
אפשר להרחיב על היתרונות והחסרונות בחוק, אבל תנסו לעשות את זה לבד, כי אין לזה סוף.
4. זוכרים את בעל חברת המכוניות שנכנסנו לתוך ראשו לכמה שניות?
ברגע זה נוספו למערך הSelf-Driving של חברתו עשרה מיליון לקוחות.
וזה רק בישראל.
אני טוען שכל מדינה צריכה לאמץ את השיטה.
בשיטה הזו, מערך הרכב האוטונומי יואץ בצורה מעריכית, שתבטיח  שינוי עולמי בתחום הרכב.
מדינה שלא תאמץ במהרה את השיטה עלולה להיתקע עם המכוניות הישנות והלא בטוחות עוד שנים רבות.
השלב החמישי הוא השלב הכי יפה בתהליך
בשלב החמישי מורידים רמזורים.
מוצאים לשוטרי התנועה עיסוקים חדשים.
מרחיבים את המדרכות ומצרים את הכבישים.
כביש הנשלט בידי מערכת חכמה אינו זקוק לתשתיות מתקדמות.
הרכבים האוטונומיים מסוגלים לתקשר אחד עם השני.
לשמור מרחק בדיוק כמה שצריך, לא פחות ולא יותר.
לחזות סיכונים על הכביש.
מעבר החצייה נהפך למעבר בלחיצה. לחיצת כפתור והתנועה נפסקת.
למה אנחנו מחכים?
לא מחכים, מעצבים את חמש השנים הבאות.
בהצלחה לכולנו,
ובהצלחה למנהיגים שלנו.
צום קל ומועיל, ניפגש בתשפ”ב!
  </p>
      </body>
 </html>
